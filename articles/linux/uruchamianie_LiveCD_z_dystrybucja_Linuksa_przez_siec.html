<!DOCTYPE html>
<html>
	<head>
		<meta charset="utf-8" />
		<link rel="icon" type="image/png" href="https://i.ibb.co/khy45hh/mm.png">
		<link rel="stylesheet" type="text/css" href="/style.css">
	</head>
	<body style="font-family: monospace;" >
<pre>
  _____ _   _ _    _    ___      _
 / ____| \ | | |  | |  / / |    (_)
| |  __|  \| | |  | | / /| |     _ _ __  _   ___  __
| | |_ | . ` | |  | |/ / | |    | | '_ \| | | \ \/ /
| |__| | |\  | |__| / /  | |____| | | | | |_| |>  <
 \_____|_| \_|\____/_/   |______|_|_| |_|\__,_/_/\_\
</pre>
	<p class="header_link">
		&#9760;&nbsp;<a href="https://morketsmerke.github.io">morketsmerke</a>&nbsp;&#9760;
	</p>
	<div class="main">
		<h1 class="title">Uruchamianie LiveCD z dystrybucją Linuksa przez sieć</h1>
    <p>
      Już jakiś czas temu na tej stronie powstał artykuł o tym w jaki sposób
      utworzyć własne LiveCD z dystrybucją GNU/Linux Debian. Na podstawie tego
      materiału powstały dwa większe projekty jakim był <em>greenOS</em> oraz
      <em>immudex</em>. <em>Immudex</em> jest dalej rozwijany, a
      jego charakterystyczną cechą jest to, że musi on być aktualizowany
      ręcznie przez użytkownika za pomocą dysku USB lub dysku optycznego.
      W podobny sposób przebiega również instalacja. W zależności od tego jak
      tworzony jest obraz należy go przegrać na jakiś nośnik, aby uruchomić z
      niego komputer a następnie z aktualizować lub zainstalować na nim
      system. Nawet więcej, rozważmy taki przypadek, że chcemy uruchomić
      więcej niż jeden komputer z LiveCD, a mamy do dyspozycji tylko jeden
      <em>pendrive</em>. Rozwiązaniem tych, że problemów może być uruchomienie
      systemu z sieci z wykorzystaniem takich technologii jak 
      <strong>DHCP</strong>, <strong>TFTP</strong>, <strong>PXE</strong> oraz
      <strong>HTTP</strong>.
    </p>
    <p>
      Ze względu na to, że wykorzystujemy tutaj usługę DHCP - powszechną w
      każdej sieci lokalnej - środowisko PXE (uruchamiania z sieci) możemy
      skonfigurować w różnych wariantach. Podczas zgłębiania tematu udało mi
      się wyodrębnić 3 wariacje konfiguracji. Pierwsza z nich - ta najbardziej
      sprawdzona polega na wyłączniu obecnie używanej dla sieci usługi DHCP i
      zastąpienie jej tą uruchamianą na serwerze PXE. Z zalet to środowisko
      PXE na pewno zadziała w naszej sieci, gorzej z faktem, że musimy
      przenieść całą obecną konfigurację DHCP na nasz serwer i jeśli mamy
      bardzo dużo rezerwacji to okazuje się to bardzo żmudnym procesem. Dlatego
      to rozwiązanie może okazać się dobry rozwiązaniem dla wewnętrznej sieci
      laboratoryjnej. Ta właśnie metodą zostanie tutaj opisana, ponieważ w
      nalepszy sposób obrazuje zadania konfiguracyjne i stanowi solidną bazę
      do dalszych eksperymentów ze środowiskiem PXE. Drugą możliwością jest 
      wykorzystanie obecnie działającego serwera DHCP, wówczas serwer PXE
      zajmuje wyłącznie się hostowanie plików przy użyciu protokołu TFTP. To
      rozwiązanie będzie dobrze funkcjonować w sieciach gdzie wykorzystywane
      są routery programowe, oparte na takim oprogramowanie jak na przykład
      <em>IPFire</em>. Trzecim wariantem jest brak serwera PXE w ogóle, bowiem
      istnieją
      routery lub oprogramowanie przygotowane dla routerów takie jak
      <strong>OpenWRT</strong>, które jest wstanie uruchomić serwer TFTP.
      Problemem tutaj jest fakt, że (przynajmniej w przypadku OpenWRT) możemy
      podać tylko jeden plik <em>bootloadera</em>, a dla komputerów z UEFI
      potrzebujemy innego pliku <em>bootloadera</em>, niż dla komputerów 
      wykorzystujących klasyczny BIOS. Tutaj będziemy potrzebować wyłącznie
      plików programu rozruchowego, które możemy przygotować na własnym
      komputerze. Problematycze może być umieszczenie tych plików w pamięci
      <em>flash</em> urządzenia.
    </p>
    <p>
      Jeśli na naszym komputerze posiadamy już zainstalowny system operacyjny
      w moim przypadku jest GNU/Linux Debian. To naszą konfigurację z racji, że
      będzie tam zainstalowany serwer DHCP - rozpoczynamy od statycznej
      konfiguracji interfejsu sieciowego.
    </p>
<pre class="code-block">
# sudo vim /etc/network/interfaces
...
allow-hotplug enp3s0
iface enp3s0 inet static
  address 192.168.1.253
  netmask 255.255.255.0
  gateway 192.168.1.1
  dns-nameservers 192.168.1.1
</pre>
    <p>
      Po wykonaniu tej konfiguracji, najlepiej jest serwer zrestartować aby
      zaczął on korzystać z tej konfiguracji. Następną czynnością jest
      utworzenie odpowiedniej struktury katalogowej dla serwera TFTP.
    </p>
<pre class="code-block">
$ sudo mkdir -vp /pxeboot/{config,firmware}
</pre>
    <p>
      Teraz wypełnimy katalog <em>/pxeboot/firmware</em> plikami programu
      rozruchowego. Do tego będzie potrzebować owych plików oraz pierwszego
      skryptu <strong>ipxe</strong>. Skrypt <em>ipxe</em> zawiera listę poleceń
      wykonywach w środowisku powłoki programu ładującego. Takim programem
      służącym do rozruchu z sieci jest właśnie projekt <strong>iPXE</strong>.
      Pliki wykonywalne tego programu skompilujemy samodzielnie z najnowszego
      kodu źródłowego projektu dostępnego w serwisie GitHub. Na początek
      zainstalujemy z repozytorium wymagane do pobrania kodu oraz jego 
      kompilacji pakiety.
    </p>
<pre class="code-block">
$ sudo apt install -y build-essetial liblzma-dev git
</pre>
    <p>
      Po zainstalowaniu pakietów pobieramy kod źródłowy ze GitHub i
      przechodzimy do katalogu <em>ipxe/src</em>.
    </p>
<pre class="code-block">
$ git clone https://github.com/ipxe/ipxe
Klonowanie do „ipxe”...
remote: Enumerating objects: 62694, done.
remote: Counting objects: 100% (38/38), done.
remote: Compressing objects: 100% (27/27), done.
remote: Total 62694 (delta 15), reused 22 (delta 11), pack-reused 62656 (from 1)
Pobieranie obiektów: 100% (62694/62694), 18.99 MiB | 30.47 MiB/s, gotowe.
Rozwiązywanie delt: 100% (47450/47450), gotowe.
$ cd ipxe/src
</pre>
    <p>
      W tym katalogu, przed rozpoczęciem kompilacji tworzymy nasz skrypt
      <em>ipxe</em>. Skrypt ten zostanie umieszczony w kodzie programu
      rozruchowego, tak aby on uruchamiany zaraz po uruchomieniu samego
      programu - dążymy do tego aby było to jak najbardziej bezobsługowe.
    </p>
<pre class="code-block">
~/ipxe/src$ vim bootconfig.ipxe
#!ipxe

dhcp
chain tftp://192.168.1.253/config/boot.ipxe
</pre>
    <p>
      Skrypt ten nakazuje programowi ładującemu, uzyskanie adresu konfiguracji
      sieciowej z serwera DHCP i następnie przejście do uruchomienia kolejnego
      skryptu (w tym przypadku) lub innego programu rozruchowego
      (tzw. <em>chainloading</em>), który zapisany jest na serwerze TFTP.
      Po utworzeniu pliku przechodzimy do kompliacji plików <em>bootloadera</em>
      W tym celu wydajemy poniżej odpowiednie polecenie. Flaga
      <code class="code-inline">EMBED</code> wskazuje na nasz skrypt, bardzo
      ważne jest prawidłowe zapisanie jej nazwy oraz wskazanie odpowiedniego
      pliku, bowiem <code class="code-inline">make</code> nie wskaże co do tego
      błędów.
    </p>
<pre class="code-block">
~/ipxe/src$ make bin/ipxe.pxe bin-x86_64-efi/ipxe.efi EMBED=bootconfig.ipxe
  [PARSEROM]
  [DEPS] core/version.c
  [DEPS] arch/x86/drivers/net/undiisr.S
  [DEPS] arch/x86/transitions/librm.S
  [DEPS] arch/x86/transitions/libpm.S
  [DEPS] arch/x86/transitions/libkir.S
  [DEPS] arch/x86/transitions/liba20.S
  [DEPS] arch/x86/prefix/usbdisk.S
  [DEPS] arch/x86/prefix/unlzma.S
...
  [BUILD] bin/rtl8180.ids.o
  [BUILD] bin/rtl8185.ids.o
  [BUILD] bin/ath5k.ids.o
  [BUILD] bin/ath9k.ids.o
  [AR] bin/blib.a
  [HOSTCC] util/zbin
  [VERSION] bin/version.ipxe.pxe.o
  [LD] bin/ipxe.pxe.tmp
  [BIN] bin/ipxe.pxe.bin
  [ZINFO] bin/ipxe.pxe.zinfo
  [ZBIN] bin/ipxe.pxe.zbin
  [FINISH] bin/ipxe.pxe
rm bin/ipxe.pxe.zinfo bin/ipxe.pxe.bin bin/version.ipxe.pxe.o bin/ipxe.pxe.zbin
  [PARSEROM]
  [DEPS] core/version.c
  [DEPS] arch/x86/transitions/librm.S
  [DEPS] arch/x86/transitions/libpm.S
  [DEPS] arch/x86/transitions/libkir.S
  [DEPS] arch/x86/transitions/liba20.S
  [DEPS] arch/x86/prefix/usbdisk.S
  [DEPS] arch/x86/prefix/unlzma.S
...
  [BUILD] bin-x86_64-efi/hvm.ids.o
  [BUILD] bin-x86_64-efi/rtl8180.ids.o
  [BUILD] bin-x86_64-efi/rtl8185.ids.o
  [BUILD] bin-x86_64-efi/ath5k.ids.o
  [BUILD] bin-x86_64-efi/ath9k.ids.o
  [AR] bin-x86_64-efi/blib.a
  [HOSTCC] util/elf2efi64
  [VERSION] bin-x86_64-efi/version.ipxe.efi.o
  [LD] bin-x86_64-efi/ipxe.efi.tmp
  [FINISH] bin-x86_64-efi/ipxe.efi
rm bin-x86_64-efi/version.ipxe.efi.o
</pre>
    <p>
      Skompliowane pliki wykonywalne programu rozruchowego kopiujemy do
      wcześniej utworzonego katalogu <em>/pxeboot/firmware</em>.
    </p>
<pre class="code-block">
~/ipxe/src$ sudo cp -v bin/ipxe.pxe bin-x86_64-efi/ipxe.efi /pxeboot/firmware
'bin/ipxe.pxe' -&gt; '/pxeboot/firmware/ipxe.pxe'
'bin-x86_64-efi/ipxe.efi' -&gt; '/pxeboot/firmware/ipxe.efi'
</pre>
    <p>
      Po skopiowaniu plików <em>bootloadera</em>, możemy zainstalować program,
      który będzie służył nam za serwer DHCP oraz za serwer TFTP. Dodatkowo
      domyślnie przekazuje on zapytania DNS, dalej do serwerów skonfigurowanych
      w systemie.
    </p>
<pre class="code-block">
$ sudo apt install -y dnsmasq
</pre>
    <p>
      Po zainstalowaniu pakietu możemy przjeść do jego konfiguracji.
      Rozpoczynamy ją od zabezpieczenia konfiguracji dostarczanej wraz z
      pakietem. W ten sposób będziemy rozpoczynać konfiguracje od zera, w tym
      przypadku jest to wskazane.
    </p>
<pre class="code-block">
$ sudo mv /etc/dnsmasq.conf /etc/dnsmmasq.conf.bak
</pre>
    <p>
      Teraz możemy zapisać poniższą konfigurację w <em>/etc/dnsmasq.con</em>.
    </p>
<pre class="code-block">
interface=enp3s0
bind-interfaces
domain=morketsmerke.org

dhcp-range=enp3s0,192.168.1.100,192.168.1.200,255.255.255.0,12h
dhcp-option=option:router,192.168.1.1
dhcp-option=option:dns-server,192.168.1.1
dhcp-option=option:dns-server,8.8.8.8

enable-tftp
tftp-root=/pxeboot

dhcp-match=set:bios-x86,option:client-arch,0
dhcp-boot=tag:bios-x86,firmware/ipxe.pxe

dhcp-match=set:efi-x86_64,option:client-arch,7
dhcp-match=set:efi-x86_64,option:client-arch,9
dhcp-boot=tag:efi-x86_64,firmware/ipxe.efi
</pre>
    <p>
      Na początku konfiguracji, dodajemy opcje związane z ogólnymi ustawieniami
      serwera, takie jak interfejs, na którym ma nasłuchiwać oraz wymuśić na
      <em>dnsmasq</em> nasłuchiwanie na wyłącznie podanych interfejsach.
      Opcjonalnie możemy dodać nazwę domeny. W drugiej częsci konfiguracji
      ustawiamy parametry DHCP, takie jak zakres adresów, czas dzierżawy oraz
      adres bramy czy adresy serwerów DNS. Następnie włączamy usługę TFTP oraz
      wskazujemy jej katalog główny, w którym będą znajdować pliki 
      udostępniane przez tę usługę. W ostaniej sekcji konfiguracji ustalamy
      z jakim oprogramowaniem układowym komputer skomunikował się z naszym
      serwerem DHCP i na podstawie tak uzyskanych informacji <em>dnsmasq</em>
      będzie określać jaki plik programu rozruchowego mu przekazać do
      uruchomienia.
    </p>
    <p>
      Po skonfigurowaniu <em>dnsmasq</em>, nadszedł czas aby napisać już
      właściwy skrypt <em>ipxe</em>,  które go zadaniem bedzie pobranie,
      załadowanie jądra naszej dystrybucji wraz plikiem <em>initrd</em> oraz
      uruchomienie jądra wraz z odpowiednimi parametrami. Plik nazwany
      <em>boot.ipxe</em> - nazwa ta musi być zgodna z nazwą podaną w skrypcie
      <em>bootconfig.ipxe</em> - ten umiesczamy w <em>/pxeboot/config</em>
    </p>
<pre class="code-block">
#!ipxe

set host ftp.morketsmerke.org
set root_path immudex/pxe

kernel http://${host}/${root_path}/vmlinuz
initrd http://${host}/${root_path}/initrd
imgargs vmlinuz initrd=initrd boot=live fetch=http://${host}/${root_path}/filesystem.squashfs
boot
</pre>
  <p>
    W tym skrypcie możemy spokojnie używać nazwy domenowej serwera jeśli
    nie pamiętamy adresu IP. Ostatnia linia przekazuje argumenty uruchomieniowe
    jądra. Parametr <code class="code-inline">fetch</code>, jest opcją programu
    <strong>live-boot</strong>, który jest odpowiedzialny za uruchomienie
    i utrzymanie środowiska LiveCD. W tej linii możemy umieścić więcej opcji
    konfigurujących to środowisko. Po zapisaniu konfiguracji pozostało nam,
    uruchomienie ponowne usługi <em>dnsmasq</em> i spróbowanie uruchomienia.
  </p>
  <p>
    <strong>Źródła:</strong><br />
    <ol>
      <li><a href="https://linuxhint.com/pxe_boot_ubuntu_server/">Configuring PXE Network Boot Server on Ubuntu 22.04 LTS</a> [ang.]</li>
      <li><a href="https://superuser.com/questions/1718231/installing-debian-bullseye-iso-over-pxe-with">Installing Debian Bullseye ISO over PXE with</a> [ang.]</li>
      <li><a href="https://manpages.debian.org/testing/live-boot-doc/live-boot.7.en.html">live-boot GNU/Linux Debian man page</a> [ang.]</li>
    </ol>  
  </p>
		<p>
			~xf0r3m
		</p>
    </div>
		<p class="footer">
			2025; COPYLEFT; ALL RIGHTS REVERSED;
		</p>
	</body>
</html>
