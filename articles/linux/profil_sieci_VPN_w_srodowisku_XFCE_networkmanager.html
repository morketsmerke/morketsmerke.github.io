<!DOCTYPE html>
<html>
	<head>
		<meta charset="utf-8" />
		<link rel="icon" type="image/png" href="https://i.ibb.co/khy45hh/mm.png">
		<link rel="stylesheet" type="text/css" href="/style.css">
	</head>
	<body style="font-family: monospace;" >
<pre>
  _____ _   _ _    _    ___      _
 / ____| \ | | |  | |  / / |    (_)
| |  __|  \| | |  | | / /| |     _ _ __  _   ___  __
| | |_ | . ` | |  | |/ / | |    | | '_ \| | | \ \/ /
| |__| | |\  | |__| / /  | |____| | | | | |_| |>  <
 \_____|_| \_|\____/_/   |______|_|_| |_|\__,_/_/\_\
</pre>
	<p class="header_link">
		&#9760;&nbsp;<a href="https://morketsmerke.github.io">morketsmerke</a>&nbsp;&#9760;
	</p>
	<div class="main">
		<h1 class="title">Profil sieci VPN w środowisku XFCE (NetworkManager, OpenVPN)</h1>
    <p>
      Korzystanie z sieci VPN w dystrybucjach Linuksa często wymaga wydania
      jednego lub serii poleceń w powłoce. Ta sesja powłoki zostaje zablokowana
      na czas działania procesu, oczywiście możemy uruchomić proces
      oprogramowania VPN w tle, z przekierowaniem wyjścia. Inną możliwością
      jest skorzystanie oprogramowania pozwalającego na zwielkrotnienie sesji
      powłoki w jednej zewnętrznej, takie programy zwane multiplekserami
      pozwalają również na odłączenie swojego proceu od tej zewnętrznej sesji.
      Mimo to dalej trzymamy się powłoki uruchomionej w terminalu.
    </p>
    <p>
      W taki razie, dlaczego w ogóle instalujemy środowiska graficzne? W
      dystrybucjach Linuksa, o wiele więcej konfiguracji systemu oraz zadań
      związanych z administracją tymi systemami możemy przeprowadzić za pomocą
      powłoki i to jest fakt, z którym cieżko jest wchodzić w polemikę. Same
      środowiska graficzne, pozostają dość daleko w tyle jeśli chodzi o
      dostępność apletów przygotowanych do tych że zadań. Rozwiązaniem
      stosowanym przez wielu użytkowników jest instalacja dodatkowego
      oprogramowania pozwalającego na kontrolowanie wielu aspektów
      administracyjnych za pomocą wygodnego okna, przycisków oraz pól wyborów.
    </p>
    <p>
      Jednym z takich udogodnień jest aplet <strong>NetworkMenager</strong>.
      <em>NetworkManager</em> jest to zbiór programów kontrolujących ustawienia
      sieciowe w systemie. Jako osobny pakiet dostępny jest aplet, pozwalający
      na zarządzanie połączeniami sieciowymi naszego komputera. Za jego pomocą
      możemy na przykład połączyć się wybraną siecią bezprzewodową. Aplet ten
      pozwala również na utworzenie profilu (połączenia) sieci VPN. W tym
      artykule skupimy się na tworzeniu profilu sieci VPN opartej o
      rozwiązanie - <strong>OpenVPN</strong> oraz zakładam że posiadamy
      dostęp do sieci VPN, opartej na OpenVPN, łączyliśmy się już z nią za
      pomocą powłoki. Jeśli nie, to 
      <a href="https://morketsmerke.github.io/articles/terminallog/sieci_VPN.html">tutaj</a>
      możemy dowiedzieć się jak taką sieć skonfigurować. Zakładam również, że
      na naszych dystrybucjach korzystamy z środowiska XFCE wraz z
      zainstalowanym apletem <em>NetworkManager</em>, jeśli nie posiadamy
      zainstalowanego pakietu musimy go doinstalować. Możemy to zrobić przy
      użyciu pakietów oprogramowania naszej dystrybucji. Ja na potrzeby tego
      artykułu wykorzystam dystrybucje GNU/Linux Debian wraz ze środowiskiem
      XFCE instalowanym podczas instalacji systemu.
    </p>
    <p>
      Aby moc tworzyć profile sieci OpenVPN musimy doinstalować dwa pakiety:
    </p>
<pre class="code-block">
$ sudo apt install -y network-manager-openvpn network-manager-openvpn-gnome
</pre>
    <p>
      Pierwszy pakiet odpowiedzialny jest za wytyczkę obsługującą OpenVPN dla 
      <em>NetworkManager</em>. Drugi natomiast pozwoli nam na ewentualną
      zmianę konfiguracji z poziomu okna apletu.
    </p>
    <p>
      Po zainstalowaniu wymaganych pakietów, możemy przejść do dodawania
      profilu i tutaj mamy dwie możliwości. Możemy dodawać ręcznie konfigurację
      po kolei każdy parametr. Jednak jest na to szybszy sposób wiedząc, że
      korzystaliśmy już OpenVPN w tym systemie, ale uruchamialiśmy go przez
      powłokę. Posiadamy już plik konfiguracyjny więc nie ma sensu przepisywać
      informacji w nim zawartych w do profilu. Program zrobi to za nas.
      Na początek kopiujemy plik konfiguracyjny, na przykład do naszego
      katalogu domowego (kopiowanie pliku, może wymagać uprawnień <em>root</em>
      oraz lub zmiany uprawnień, tak aby można było go modyfikować). 
    </p>
<pre class="code-block">
$ sudo cp /etc/openvpn/client.conf ~
$ sudo chown xf0r3m:xf0r3m ~/client.conf
</pre>
    <p>
      Następnie zmieniamy ścieżki wskazujące na pliki certyfiktów na
      <strong>ścieżki bezwzględne</strong> - w ten sposób pliki te będą
      osiągalne z dowolnego miejsca w systemie.
    </p>
<pre class="code-block">
...
ca /etc/ssl/certs/cacert.pem
cert /etc/ssl/certs/crt.pem
key /etc/ssl/private/key.pem
...
</pre>
    <p>
      Tak zmodyfikowany plik zapisujemy z rozszerzeniem <strong>.ovpn</strong>.
      Teraz możemy zaimportować nasz plik. Możemy to również zrobić na dwa
      sposoby. Pierwszym z nich jest dodanie go przez aplet. Klikamy LPM na
      aplet, następnie <em>Połaczenie VPN</em> i <em>Skonfiguruj VPN...</em>.
      Pojawi się okno zawierające wszystkie dotych czas skonfigurowane profile
      na dole okna klikamy <em>+</em>, a z listy wybieramy
      <em>Zaimportuj zapisaną konfigurację VPN...</em> wówczas pojawi się
      okno wyboru pliku i tutaj wskazujemy na nasz plik <em>.ovpn</em>. Po
      wybraniu pliku, przejdziemy od razu do modyfikacji naszego profilu.
      Tutaj możemy zapisać hasło klucza prywatnego (niezalecane). Ważne, aby
      skonfigurować trasy zgodnie z konfiguracją naszej sieci VPN. Domyślnie
      <em>NetworkManager</em> będzie wymuszać trasowanie całego ruchu przez
      VPN, co może nie być pożądane we wszystkich konfiguracjach. Aby uzyskać
      dostęp wyłącznie do zasobów oferowanych przez tę sieć należy w zakładce
      <em>Ustawienia IPv4</em>, kliknąć przycisk <em>Trasy...</em> i zaznaczyć
      dwie opcje opcje pod tabelą <em>Ignorowanie automatycznie uzyskanych
      tras</em> oraz <em>Używanie tego połączenia tylko dla zasobów tej sieci</em>
    </p>
    <p>
      Drugim sposobem jest skorzystanie - a jakże - z powłoki, a dokładnie z
      polecenia <strong>nmcli</strong>. Aby dodać profil dla sieci VPN wydajemy
      poniższe polecenia.
    </p>
<pre class="code-block">
$ nmcli connection import type openvpn file /ic0/vpn/morketsmerke.ovpn 
Pomyślnie dodano połączenie „morketsmerke” (79223210-1ce8-4316-a11d-1f0a9a1fe3a5).
$ nmcli connection modify morketsmerke ipv4.ignore-auto-routes true
$ nmcli connection modify morketsmerke ipv4.never-default true
</pre>
    <p>
      Pierwsze polecenie tworzy nam profil OpenVPN i
      <code class="code-inline">morketsmerke</code>. Co zostaje nam 
      zasygnalizowane przez samo polecenie <code class="code-inline">nmcli</code>
      Drugie polecenie polecenie zaznacza opcje <em>Ignorowanie automatycznie
      uzyskanych tras</em>, natomiast trzecie zaznacza opcje <em>Używanie tego
      połączenia tylko dla zasobów tej sieci</em>.
    </p>
    <p>
      Utworzone w ten sposób, czy zaimportowane ręcznie - profile będą dostępne
      w aplecie <em>NetworkManager</em> na liście <em>Połączenia VPN</em>. W
      sposób ręczny możemy zaimportować wyłącznie pliki konfiguracyjne
      OpenVPN. Natomiast wykorzystując polecenia, możemy zaimportować pliki
      innego rodzaju połączeń niż tylko OpenVPN, takie jak np. WireGuard.
    </p>
    <p>
      <strong>Źródła:</strong><br />
      <ol>
        <li><a href="https://blogs.gnome.org/thaller/2019/03/15/wireguard-in-networkmanager/">WireGuard in NetworkManager</a> [ang.]</li>
      </ol>
    </p>
		<p>
			~xf0r3m
		</p>
    </div>
		<p class="footer">
			2025; COPYLEFT; ALL RIGHTS REVERSED;
		</p>
	</body>
</html>
