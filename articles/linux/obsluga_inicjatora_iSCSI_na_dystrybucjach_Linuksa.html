<!DOCTYPE html>
<html>
	<head>
		<meta charset="utf-8" />
		<link rel="icon" type="image/png" href="https://i.ibb.co/khy45hh/mm.png">
		<link rel="stylesheet" type="text/css" href="/style.css">
	</head>
	<body style="font-family: monospace;" >
<pre>
  _____ _   _ _    _    ___      _
 / ____| \ | | |  | |  / / |    (_)
| |  __|  \| | |  | | / /| |     _ _ __  _   ___  __
| | |_ | . ` | |  | |/ / | |    | | '_ \| | | \ \/ /
| |__| | |\  | |__| / /  | |____| | | | | |_| |>  <
 \_____|_| \_|\____/_/   |______|_|_| |_|\__,_/_/\_\
</pre>
	<p class="header_link">
		&#9760;&nbsp;<a href="https://morketsmerke.github.io">morketsmerke</a>&nbsp;&#9760;
	</p>
	<div class="main">
		<h1 class="title">Obsługa inicjatora iSCSI na dystrybucjach Linuksa</h1>
    <p>
      Już jakiś czas temu kupiłem sobie urządzenie sieciowe NAS od ZyXEL-a
      dokładnie to model NAS326 z dwoma 4 TB dyskami HDD skonfigurowanymi w
      RAID 1. Jego zadaniem było
      przechowywanie plików, do których nie muszę mieć ciągle dostępu. Serwer
      przechowywał stare pliki projektów oraz jakieś multimedia. Było to dobre
      rozwiązanie, jednak nie podobał mi się swobodny dostęp do plików.
      Ten NAS nie wspiera szyfrowania, a dane były zaszyfrowane tylko w 
      momencie gdy urządzenie jest wyłączone. NAS musi je odszyfrować podczas
      uruchamiania, aby zapewnić dostęp do danych. Od biedy i takie rozwiązanie
      by się sprawdziło. Wystarczy korzystać z udostępnionych przez niego
      danych tylko gdy potrzeba do nich dostępu, poźniej urządzenie można
      przecież wyłączyć. Jednak w przypadku tego modelu z tego rozwiązania nici.
      Wpadł jednak do głowy mi jeden pomysł: a co jeśli sam NAS nie będzie
      wystawiać danych, a jedynie urządzenie blokowe (udział będzie widoczny
      jako zwykły dysk w systemie). W ten sposób działa przecież protokół
      <strong>iSCSI</strong>. Założyłem to w ciemno i jakie było moje
      zdziwienie, że mój model NAS-u wspiera ten protokół. Więc wychodzi na to,
      że jest to lepsze niż samo szyfrowanie przez urządzenie. To klient będzie
      decydować o finalnej konfiguracji systemu plików oraz szyfrowania.
      Technologia iSCSI działa w architekturze
      klient-serwer oraz wprowadza swoją własną terminologię. Bowiem z
      przestrzeni dyskowej można wydzielić jej fragment i tak udostępnione
      miejsce będzie osobny urządzeniem dyskowym w systemie, natomiast w
      przypadku tego protokołu nazywane jest <strong>LUN</strong>-em
      (<em>Logical Unit Number</em>). Zasobem udostępnianym przez
      serwery iSCSI jest tzw. <strong>target</strong> posiada on swoją unikalną
      nazwę (<strong>IQN</strong>) i jest powiązany z LUN-em. Klienci natomiast
      noszą nazwę <strong>initiators</strong> (ang. inicjatorzy) i taką
      konfiguracją zajmiemy się w tym artykule.
    </p>
    <p>
      Oczywiście aby móc sprawdzić czy nasza konfiguracja jest poprawna
      potrzebujemy serwera, gdzie utworzymy LUN oraz wystawimy <em>target</em>.
      W przypadku urządzeń NAS, możemy to wyklikać z poziomu konfiguracji
      urządzenia. Link do materiału źródłowego odnoszącego się do konfiguracji
      w moim modelu urządzenia NAS znajduje się na samym dole
      artykułu na pierwszej pozycji na liście.
    </p>
    <p>
      Konfigurację inicjatora rozpoczynami od zainstalowania odpowiedniego
      oprogramowania. Z repozytoriów instalujemy pakiet
      <strong>open-iscsi</strong>. Pakiet ten jest standardem obsługi iSCSI
      w dystrybucjach Linuksa i raczej będzie dostępny w repozytoriach
      większości z nich. Ja w tym artykule wykorzystam dystrybucję GNU/Linux
      Debian.
    </p>
<pre class="code-block">
$ sudo apt install -y open-iscsi
</pre>
    <p>
      Po zainstalowaniu pakietu wyświetlamy plik
      <em>/etc/iscsi/initiatorname.iscsi</em>, w nim zawarte jest IQN tego
      systemu (systemu operacyjnego klienta). Nazwy tej (w przypadku mojego 
      urządzenia) użyjemy jako nazwy
      użytkownika do uwierzytelnienia się podczas uzyskiwania dostępu do
      <em>target</em>-u.
    </p>
<pre class="code-block">
xf0r3m@lenovo:~$ sudo cat /etc/iscsi/initiatorname.iscsi 
## DO NOT EDIT OR REMOVE THIS FILE!
## If you remove this file, the iSCSI daemon will not start.
## If you change the InitiatorName, existing access control lists
## may reject this initiator.  The InitiatorName must be unique
## for each iSCSI initiator.  Do NOT duplicate iSCSI InitiatorNames.
InitiatorName=iqn.1993-08.org.debian:01:49e4f4e3b7f6
</pre>
    <p>
      Ten nazwę kopiujemy do konfiguracji <em>target</em>-u. W pole 
      <em>IQN dozwolonych do połączenia</em>. Ta wartość zostanie automatycznie
      przepisana w pole <em>username</em> uwierzytelnienia 
      <strong>CHAP</strong>. Następnie należy zdefiniować hasło.
    </p>
    <p>
      Tutaj musimy się na chwilę zatrzymać. Konfigurując <em>target</em>,
      zmieniając nazwę inicjatora, uzyskującego dostęp do <em>target</em>-u.
      musimy pamiętać o tym, zawsze potwórzyć dotyczasowe hasło lub ustalić
      nowe inaczej zostanie zapisane to co oprogramowanie wpisało w pola hasła,
      aby przesłonić wpisane hasło. 
    </p>
    <p>
      Po skonfigurowanie <em>target</em>-u, możemy przejść do wyszukiwania
      <em>target</em>-ów na wskazanym przez nas serwerze iSCSI.
    </p>
<pre class="code-block">
$ sudo iscsiadm  --mode discovery --type sendtargets --portal 192.168.1.253
192.168.1.253:3260,1 iqn.2025-03.com.zyxel:target-1.jupsioti
</pre>
    <p>
      Po odnalezieniu <em>targetów</em>, dla każdego z nich tworzony jest
      specjalny katalog z plikiem konfiguracyjnym w katalogu
      <em>/etc/iscsi/nodes</em> (dla Debian <em>bookworm</em>) lub
      <em>/var/lib/iscsi/nodes</em> (dla Debian <em>trixie</em>).
    </p>
<pre class="code-block">
$ sudo ls -al /etc/iscsi/nodes/
razem 12
drwx------ 3 root root 4096 04-04 10:38 .
drwxr-xr-x 4 root root 4096 04-04 10:38 ..
drwx------ 3 root root 4096 04-04 10:38 iqn.2025-03.com.zyxel:target-1.jupsioti
</pre>
    <p>
      Teraz za pomocą polecenia <code class="code-inline">iscsiadm</code>
      musimy włączyć uwierzytelnianie za pomocą CHAP oraz uzupełnić
      konfigurację węzła o nazwę uzytkownika oraz hasło.
    </p>
<pre class="code-block">
$ sudo iscsiadm  --mode node  --targetname "iqn.2025-03.com.zyxel:target-1.jupsioti" -o update -n node.session.auth.authmethod -v CHAP 
$ sudo iscsiadm  --mode node  --targetname "iqn.2025-03.com.zyxel:target-1.jupsioti" -o update -n node.session.auth.username -v iqn.1993-08.org.debian:01:49e4f4e3b7f6
$ sudo iscsiadm  --mode node  --targetname "iqn.2025-03.com.zyxel:target-1.jupsioti" -o update -n node.session.auth.password -v 1234Test1234
</pre>
    <p>
      Teraz możemy spróbować się uwierzytelnić na wybranym wcześniej
      <em>targecie</em>.
    </p>
<pre class="code-block">
$ sudo iscsiadm  --mode node  --targetname "iqn.2025-03.com.zyxel:target-1.jupsioti" --portal "192.168.1.253:3260" --login
Logging in to [iface: default, target: iqn.2025-03.com.zyxel:target-1.jupsioti, portal: 192.168.1.253,3260]
Login to [iface: default, target: iqn.2025-03.com.zyxel:target-1.jupsioti, portal: 192.168.1.253,3260] successful.
</pre>
    <p>
      Jak możemy zauważyć po informacjach zwrócony przez polecenie logowanie
      powiodło się. Poniżej znajduje się wyjście polecenia
      <code class="code-inline">dmesg</code>, zwracającego komunikaty
      diagnostyczne jądra. 
    </p>
<pre class="code-block">
$ sudo dmesg
...
[   47.133961] Loading iSCSI transport class v2.0-870.
[   47.148036] iscsi: registered transport (tcp)
[   47.149992] scsi host6: iSCSI Initiator over TCP/IP
[   47.155204] scsi 6:0:0:0: Direct-Access     LIO-ORG  FILEIO           4.0  PQ: 0 ANSI: 5
[   47.158543] scsi 6:0:0:0: Attached scsi generic sg1 type 0
[   47.163012] sd 6:0:0:0: [sda] 7516192768 512-byte logical blocks: (3.85 TB/3.50 TiB)
[   47.163184] sd 6:0:0:0: [sda] Write Protect is off
[   47.163186] sd 6:0:0:0: [sda] Mode Sense: 43 00 10 08
[   47.163548] sd 6:0:0:0: [sda] Write cache: enabled, read cache: enabled, supports DPO and FUA
[   47.163713] sd 6:0:0:0: [sda] Preferred minimum I/O size 512 bytes
[   47.163714] sd 6:0:0:0: [sda] Optimal transfer size 4194304 bytes
[   47.167127]  sda: sda1
[   47.167281] sd 6:0:0:0: [sda] Attached SCSI disk
</pre>
    <p>
      Poniżej znajduje się wyjście polecenia lsblk:
    </p>
<pre class="code-block">
xf0r3m@lenovo:~$ lsblk
NAME          MAJ:MIN RM   SIZE RO TYPE  MOUNTPOINTS
sda             8:0    0   3,5T  0 disk  
└─sda1          8:1    0   3,5T  0 part  
  └─cryptdisk 254:0    0   3,5T  0 crypt /media
sr0            11:0    1  1024M  0 rom   
nvme0n1       259:0    0 238,5G  0 disk  
├─nvme0n1p1   259:1    0 237,5G  0 part  /
├─nvme0n1p2   259:2    0     1K  0 part  
└─nvme0n1p5   259:3    0   976M  0 part  [SWAP]
</pre>
    <p>
      Jak możemy zauważyć, ja już swój LUN zaincjowałem utworzyłem partycję
      LUKS, a po odblokowaniu sformatowałem ją jako <em>ext4</em> i 
      podmontowałem w katalogu <em>/media</em>.
    </p>
    <p>
      <strong>Źródła:</strong><br />
      <ol>
        <li><a href="https://mysupport.zyxel.com/hc/en-us/articles/360005119259--NSA-NAS-How-to-configure-iSCSI-settings-on-NAS">[NSA/NAS] How to configure iSCSI settings on NAS</a> (ang.)</li>
        <li><a href="https://en.wikipedia.org/wiki/ISCSI">iSCSI - en.wikipedia.org</a> (ang.)</li>
        <li><a href="https://wiki.debian.org/SAN/iSCSI/open-iscsi">Debian as an iSCSI Initiator</a> (ang.)</li>
        <li><a href="https://serverfault.com/questions/789482/linux-opensuse-iscsi-initiator-how-to-pass-a-chap-user-name-and-password">Linux (openSuSe) iSCSI Initiator: How to pass a CHAP user name and password?</a> (ang.)</li>
      </ol>
    </p>
		<p>
			~xf0r3m
		</p>
    </div>
		<p class="footer">
			2025; COPYLEFT; ALL RIGHTS REVERSED;
		</p>
	</body>
</html>
