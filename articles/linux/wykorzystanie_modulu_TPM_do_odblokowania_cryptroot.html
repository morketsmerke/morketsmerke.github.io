<!DOCTYPE html>
<html>
	<head>
		<meta charset="utf-8" />
		<link rel="icon" type="image/png" href="https://i.ibb.co/khy45hh/mm.png">
		<link rel="stylesheet" type="text/css" href="/style.css">
	</head>
	<body>
<pre>
  _____ _   _ _    _    ___      _
 / ____| \ | | |  | |  / / |    (_)
| |  __|  \| | |  | | / /| |     _ _ __  _   ___  __
| | |_ | . ` | |  | |/ / | |    | | '_ \| | | \ \/ /
| |__| | |\  | |__| / /  | |____| | | | | |_| |>  <
 \_____|_| \_|\____/_/   |______|_|_| |_|\__,_/_/\_\
</pre>
	<p class="header_link">
		&#9760;&nbsp;<a href="https://morketsmerke.github.io">morketsmerke</a>&nbsp;&#9760;
	</p>
	<div class="main">
		<h1 class="title">Wykorzystanie modułu TPM do odblokowania cryptroot</h1>
    <p>
      Myślałem, że na zdalnym odblokowywaniu cryptroot seria się skończy, ale
      rodziła się potrzeba stworzenia laptopa do zdalnej pomocy, przy czym
      system na tym laptopie miał być jak najbardziej bezobsługowy. To jest
      użytkownik końcowy ma go tylko włączyć i już jak system się załaduje to
      załóżmy konsultant działu IT, powinien już się z nim połączyć. Kiedy
      rozwiązano wszystkie inne problemy - takie jak wybór sposóbu
      udostępnienia zdalnego pulpitu. Pozostał problem ochrony klucza
      prywatnego VPN, ze zdjętym hasłem. Dla nas sprawa wydaje się oczywista.
      Szyfrujemy dysk. A co z wymogiem bezobsługowości? No i tutaj pojawiły
      się dwa wyjścia, albo wykorzystujemy moduł TPM. Wówczas szyfrowanie
      dysków na dystrybucjach Linuksa wygląda podobnie do BitLockera na
      MS Windows. Nie musimy wpisywać żadnych haseł, a dysk odblokowuje się
      podczas uruchamiania systemu. W takim systemie, dane chronione są
      przez hasło użytkownika. Drugim wyjściem, było nie szyfrowanie dysku, ale
      zablokowanie na serwerze proxy sieci VPN możliwości inicjowania
      połączeniem z innymi hostami sieci prywatnej. Stwierdziłem, że jeżeli
      pierwszy plan nie wypali, to ostatecznie użyjemy drugiej metody.
    </p>
    <p>
      Aby rozpocząć konfigurowanie LUKS (dodanie klucza) w użyciem TPM, należy
      na początku upewnić się że sam TPM jest obecny i funkcjonalny. Tak
      wygląda włączony i poprawnie działający moduł TPM na Debianie:
    </p>
<pre class="code-block">
xf0r3m@romek:~$ sudo dmesg | grep "TPM"                                                                                                                                                                                                     
[    1.078372] tpm_tis 00:05: 1.2 TPM (device-id 0xB, rev-id 16)
[   32.365170] systemd[1]: systemd 252.26-1~deb12u2 running in system mode 
(+PAM +AUDIT +SELINUX +APPARMOR +IMA +SMACK +SECCOMP +GCRYPT -GNUTLS +OPENSSL
+ACL +BLKID +CURL +ELFUTILS +FIDO2 +IDN2 -IDN +IPTC +KMOD +LIBCRYPTSETUP
+LIBFDISK)
</pre>
    <p>
      Jeśli pojawi się informacja o tym, że moduł ten jest wyłączony lub 
      zdezaktywowany i/lub pojawiają się komunikaty o błędach w komunikacji
      z nim, to wówczas należy sprawdzić w BIOS-ie komputera czy jest on
      włączony. Jeśli nie jesteśmy w stanie odnaleźć takich ustawień, to być
      może nasza platforma nie posiada modułu TPM (większość, komputerów
      profesjonalnych takich jak Lenovo TP, Dell Latitude czy komputerów
      stacjonarnych takich jak HP Z Workstations posiada moduł TPM w wersji
      zależnej od wieku sprzętu). W BIOS-ach mogą one nazywać się przeróżnie
      od <em>Security Chip</em> po <em>Embedded Security Device Support</em>.
    </p>
    <p>
      W przypadku modułów TPM w wersji niższej niż 2.0, może być problem z
      oprogramowaniem pozwalającym obsługiwać moduł TPM w dzisiejszych
      wersjach dystrybucji. Jednym z takich programów jest 
      <strong>clevis</strong> - modularny <em>framework</em> do automatyzacji
      szyfrowania. Oficjalna wersja nie wspiera modułów TPM poniżej 2.0, więc
      jeden z hakerów, wykonał <em>fork</em> (własną wersję, czyjegoś
      projektu) <em>clevisa</em> dodając do niego obsługę modułów TPM &lt;2.0.
      Jego projekt jest możliwy do instalacji za pomocą paczek .deb. Pakiety
      mają również zdefiniowane zależności więc po za pobraniem i
      wydaniem odpowiedniego polecenia nie trzeba nic robić.
    </p>
<pre class="code-block">
xf0r3m@romek:~$ wget https://github.com/oldium/clevis/releases/download/v20_tpm1/clevis-initramfs_20-1+tpm1_amd64.deb
xf0r3m@romek:~$ wget https://github.com/oldium/clevis/releases/download/v20_tpm1/clevis-systemd_20-1+tpm1_amd64.deb
xf0r3m@romek:~$ wget https://github.com/oldium/clevis/releases/download/v20_tpm1/clevis-tpm1_20-1+tpm1_amd64.deb
xf0r3m@romek:~$ wget https://github.com/oldium/clevis/releases/download/v20_tpm1/clevis-luks_20-1+tpm1_amd64.deb
xf0r3m@romek:~$ wget https://github.com/oldium/clevis/releases/download/v20_tpm1/clevis_20-1+tpm1_amd64.deb
xf0r3m@romek:~$ ls
clevis_20-1+tpm1_amd64.deb            clevis-systemd_20-1+tpm1_amd64.deb
clevis-initramfs_20-1+tpm1_amd64.deb  clevis-tpm1_20-1+tpm1_amd64.deb
clevis-luks_20-1+tpm1_amd64.deb
xf0r3m@romek:~$ sudo apt install ./clevis-initramfs_20-1+tpm1_amd64.deb \
./clevis-systemd_20-1+tpm1_amd64.deb ./clevis-tpm1_20-1+tpm1_amd64.deb \
./clevis-luks_20-1+tpm1_amd64.deb ./clevis_20-1+tpm1_amd64.deb
</pre>
    <p>
      Po zainstalowaniu oprogramowania, można zainicjować moduł TPM. Za pomocą
      odpowiedniego polecenia. Polecenie zarząda od nas ustawienia sobie
      hasła właściciela:
    </p>
<pre class="code-block">
xf0r3m@romek:~$ sudo tpm_takeownership -z
Enter owner password: 
Confirm password: 
</pre>
    <p>
      Polecenie po ustawieniu hasła nie powinno zwrócić żadnych dodatkowych
      komunikatów. Opcja <code class="code-inline">-z</code> ustawi hasło
      SRK (<em>Secret Root Key</em>) na 20B samych zer (0). Dzięki czemu
      będziemy w stanie automatycznie odblokować zaszyfrowany główny system
      plików. 
    </p>
    <p>
      Po przejęciu kontroli na modułem TPM, możemy dodać klucz zapisany w TPM
      do naszej zaszyfrowanej partycji.
    </p>
<pre class="code-block">
xf0r3m@romek:~$ sudo clevis luks bind -d /dev/sdb5 tpm1 '{"pcr_ids":"0,4,7"}' 
Enter existing LUKS password: 
</pre>
    <p>
      Polecenie powinno zakończyć się bez żadnych dodatkowych komunikatów.
      Wartości <em>PCR_IDS</em> są wskaźnikami status bezpieczeństwa. Ich
      wartości
      pozwalają ustalić czy TPM działa w zaufanym środowisku. Jeśli któraś z
      wartości nie jest zgodna z oczekiwaniami - moduł TPM, może odmówić 
      wydania klucza kryptograficznego.
    </p>
    <p>
      Po dodaniu klucz do partycji, należy zaktualizować <em>initrd</em>.
    </p>
<pre class="code-block">
xf0r3m@romek:~$ sudo update-initramfs -u -k 'all'
update-initramfs: Generating /boot/initrd.img-6.1.0-23-amd64
update-initramfs: Generating /boot/initrd.img-6.1.0-18-amd64
</pre>
    <p>
      Aktualizację nalepiej wykonać, dla wszystkich wersji. Stąd opcja
      <code class="code-inline">-k 'all'</code>.
    </p>
    <p>
      Dla pewności, aby został uruchomiony odpowiedni plik. Aktualizujemy
      również konfigurację GRUB-a.
    </p>
<pre class="code-block">
xf0r3m@romek:~$ sudo update-grub
Generating grub configuration file ...
Found linux image: /boot/vmlinuz-6.1.0-23-amd64
Found initrd image: /boot/initrd.img-6.1.0-23-amd64
Found linux image: /boot/vmlinuz-6.1.0-18-amd64
Found initrd image: /boot/initrd.img-6.1.0-18-amd64
Warning: os-prober will be executed to detect other bootable partitions.
Its output will be used to detect bootable binaries on them and create new boot entries.
done
</pre>
    <p>
      Teraz możemy uruchomić ponownie komputer. Kiedy przyjdzie do odblokowania
      partycji. Program poprosi nas o hasło, ale po chwili powinien pojawić się
      komunikat, że partycja został odblokowana przez <em>clevis</em>.
    </p>
<pre class="code-block">
Please unlock disk sda5_crypt:Unlocked /dev/sdb5 with clevis
/dev/mapper/romek--vg--root: clean, 133975/31883264 files, 3426415/127506432 blocks
...
Debian GNU/Linux 12 romek ttyS0

romek login:
</pre>
    <p>
      Jeśli przed dodaniem klucza do partycji, chcemy sprawdzić czy nasz TPM
      działa poprawnie. Możemy wykonać prosty test.
    </p>
<pre class="code-block">
xf0r3m@romek:~$ echo test | clevis encrypt tpm1 '{"pcr_ids":"0,4,7"}' | clevis decrypt
test
</pre>
    <p>
      Ten test powinien zwrócić na wyjściu to samo co dostał na wejściu.
    </p>
    <p>
      Tak skonfigurowany system będzie bezpieczny, nawet z bootowanie z
      pendrive-a nic nie da. TPM sprawdzi wartość rejestru nr. 4 i jeśli nie
      uruchomiliśmy komputera z prawidłowego dysku to nie wyda klucza.
    </p>
    <p>
      Źródła:
    </p>
    <ul>
      <li><a href="https://github.com/latchset/clevis/issues/84">Wsparcie clevis dla TPM 1.X</a></li>
      <li><a href="https://github.com/oldium/clevis/releases/tag/v20_tpm1">Nieoficjalna wersja clevis ze wsparciem dla TPM 1.X</a></li>
      <li><a href="https://linux.die.net/man/8/tpm_takeownership">Strona podręcznika polecenia tpm_takeownership</a></li>
      <li><a href="https://pl.wikipedia.org/wiki/Trusted_Platform_Module#Pomiar_PCR">Objaśnienie PCR w TPM - Wikipedia</a></li>
      <li><a href="https://wiki.archlinux.org/title/Trusted_Platform_Module#Accessing_PCR_registers">Bardziej szczegółowe omówienie rejestrów PCR - ArchWiki</a></li>
    </ul>
    <p>
      ~ xf0r3m
    </p>
  </div>
  <p class="footer">
	  2024; COPYLEFT; ALL RIGHTS REVERSED;
  </p>
</body>
</html>
