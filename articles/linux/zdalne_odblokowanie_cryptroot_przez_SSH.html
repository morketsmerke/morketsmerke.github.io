<!DOCTYPE html>
<html>
	<head>
		<meta charset="utf-8" />
		<link rel="icon" type="image/png" href="https://i.ibb.co/khy45hh/mm.png">
		<link rel="stylesheet" type="text/css" href="/style.css">
	</head>
	<body>
<pre>
  _____ _   _ _    _    ___      _
 / ____| \ | | |  | |  / / |    (_)
| |  __|  \| | |  | | / /| |     _ _ __  _   ___  __
| | |_ | . ` | |  | |/ / | |    | | '_ \| | | \ \/ /
| |__| | |\  | |__| / /  | |____| | | | | |_| |>  <
 \_____|_| \_|\____/_/   |______|_|_| |_|\__,_/_/\_\
</pre>
	<p class="header_link">
		&#9760;&nbsp;<a href="https://morketsmerke.github.io">morketsmerke</a>&nbsp;&#9760;
	</p>
	<div class="main">
		<h1 class="title">Zdalne odblokowanie cryptroot przez SSH</h1>
        <p>
          Tworząc materiał o automatyczym odblokowaniu partycji LUKS podczas
          rozruchu systemu, na jego końcu postawiłem tezę, że rozwiązanie nie
          jest idealne, brakuje środka zapobiegającego wyciekowi klucza w
          momencie, gdy ktoś nie powołany uzyska fizyczny dostęp do maszyny.
          Po zapoznaniu się z materiałem opisującym przekierowanie konsoli
          <em>tty0</em> na port COM, wiemy, że możemy zaszyfrować partycję
          z katalogiem głównym i użyć innego serwera do połaczenia szeregowego
          i odblokować go przez konsolę. Problem niestety z tym rozwiązaniem
          jest taki, że obecne komputery, mogą nie mieć w ogóle portów COM lub
          trzeba je wyprowadzić lub trzeba zakupić odpowiedni moduł, którego
          nie tyle cena co dostępność może być utrudniona. Tak też było w
          moim przypadku.
        </p>
        <p>
          Rozwiązanie tego problemu istnieje i polega ono na uruchomieniu
          serwera SSH na etapie wykonywania czynności przez system w
          <em>initramfs</em>. Do tego celu użyjemy inne implementacji
          protokołu SSH niż OpenSSH, wykorzystamy oprogramowanie Dropbear - 
          jest to implemetacja obsługi protokołu SSH przeznaczona dla systemów
          wbudowanych. Domyślnie wykorzystywana jest w dystrybucji OpenWRT.
          Dla systemów opartych na Debianie w repozytoriach dostępnych jest
          pakiet <em>dropbear-initramfs</em>, więc niezbędne oprogramowanie
          mamy podane jak na tacy. Pozostaje je tylko skonfigurować. 
        </p>
<pre class="code-block">
$ sudo apt install -y dropbear-initramfs
</pre>
        <p>
          Podczas instalacji zostanie nam wyświetlony taki o to komunikat:
        </p>
<pre class="code-block">
dropbear: WARNING: Invalid authorized_keys file, SSH login to initramfs won't work!
</pre>
        <p>
          Ignorujemy go, a naszą konfigurację zaczniemy od właśnie
          dodania klucza. Możemy używać swojego dotychczasowego klucza lub
          wygenerować nowy klucz dla serwera. Klucz zapisujemy w pliku
          <strong>/etc/dropbear/initramfs/authorized_keys</strong> - oznaczyłem
          te ścieżkę nie bez powodu. Otóż różne wersje <em>dropbear</em>,
          korzystają z różnych ścieżek, na szczęście jest tylko jedna
          alternatywa (<em>/etc/dropbear-initramfs/authorized_keys</em>).
          Wersje do Debiana 11 oraz Ubuntu 20.04 LTS, korzystają ze starszej
          wersji (<em>dropbear-initramfs/</em>). Tutaj opiszę wersję nowszą, 
          starsza znajduje się w źródłach (drugi odnośnik).
        </p>
        <p>
          Po zapisaniu klucza możemy przejść do konfiguracji 
          <em>Dropbear</em>-a.
          W pliku <em>/etc/dropbear/initramfs/dropbear.conf</em> i odnajdujemy
          w nim ujętą w komentarz opcję <em>DROPBEAR_OPTIONS</em> usuwamy
          symbol komentarza i zapisujemy w nim poniższe opcje:
        </p>
<pre class="code-block">
DROPBEAR_OPTIONS="-p 2222 -s"
</pre>
        <p>
          Za pomocą opcji <code class="code-inline">-p</code> wskazujemy port,
          a za pomocą <code class="code-inline">-s</code> wyłączamy możliwość
          zalogowania się hasłem. Można różnież dodać opcje <em>-I</em>, która
          powoduje rozłączenie sesji po podanym czasie nieaktywności. W ten 
          sposób <em>dropbear</em> został skonfigurowany.
        </p>
        <p>
          Teraz musimy uruchomić jeszcze sieć w trybie <em>initramfs</em>,
          dokonujemy tego wpisując poniższą konfigurację do pliku
          <em>/etc/initramfs-tools/initramfs.conf</em>.
        </p>
<pre class="code-block">
# IP_ADDRESS::GATEWAY:NETMASK:HOSTNAME
IP=172.29.141.62::172.29.128.1:255.255.240.0:debian
</pre>
        <p>
          Komentarz w przykładzie pokazuje, jakie pole odpowiada za co. Po
          zapisaniu zmian w plikach, możemy przejść do wygenerowania nowego
          obrazu <em>initramfs</em> oraz aktualizacji plików konfiguracyjnych
          GRUB-a.
        </p>
<pre class="code-block">
xf0r3m@debian:~$ sudo update-initramfs -u
update-initramfs: Generating /boot/initrd.img-6.1.0-23-amd64
xf0r3m@debian:~$ sudo update-grub
Generating grub configuration file ...
Found linux image: /boot/vmlinuz-6.1.0-23-amd64
Found initrd image: /boot/initrd.img-6.1.0-23-amd64
Found linux image: /boot/vmlinuz-6.1.0-18-amd64
Found initrd image: /boot/initrd.img-6.1.0-18-amd64
Warning: os-prober will not be executed to detect other bootable partitions.
Systems on them will not be added to the GRUB boot configuration.
Check GRUB_DISABLE_OS_PROBER documentation entry.
done
</pre>
        <p>
          Jeśli potrzebujemy konfiguracji sieciowej z IPv6, to informacja o tym
          jak to zrobić znajduje się w źródłach (drugi odnośnik). Teraz możemy
          restartować nasz serwer i próbować się logować. Serwer będzie gotowy,
          do połączenia, kiedy podczas rozruchu pokażą nam się informacje
          sieciowe wprowadzone w pliku <em>initramfs.conf</em>. Na serwerze
          może to wyglądać to mniej więcej tak:
        </p>
<pre class="code-block">
  Booting `Debian GNU/Linux'

Loading Linux 6.1.0-23-amd64 ...
Loading initial ramdisk ...
[    1.071903] piix4_smbus 0000:00:07.3: SMBus base address uninitialized - upgrade BIOS or use force_addr=0xaddr
IP-Config: eth0 hardware address 00:15:5d:0a:11:67 mtu 1500 DHCP RARP
IP-Config: eth0 guessed broadcast address 172.29.143.255
IP-Config: eth0 complete:
 address: 172.29.141.62    broadcast: 172.29.143.255   netmask: 255.255.240.0
Please unlock disk sda5_crypt:  gateway: 172.29.128.1     dns0     : 0.0.0.0 
         dns1   : 0.0.0.0
 host   : debian
 rootserver: 0.0.0.0 rootpath:
 filename  :
</pre>
        <p>
          Teraz serwer jest gotowy do połączenia, na moim komputerze wydaje
          poniższe polecenie i serwer powinien mi odpowiedzieć co jest pokazane
          na przykładzie. 
        </p>
<pre class="code-block">
xf0r3m@immudex:~$ ssh -p 2222 -i ~/.ssh/id_rsa root@172.29.141.62
The authenticity of host '[172.29.141.62]:2222 ([172.29.141.62]:2222)' can't be established.
ED25519 key fingerprint is SHA256:ZJUHcaM30fDyjshd7kkSOQLFtfFXCDlhpFGlid2g8MY.
This key is not known by any other names.
Are you sure you want to continue connecting (yes/no/[fingerprint])? yes
Warning: Permanently added '[172.29.141.62]:2222' (ED25519) to the list of known hosts.
Enter passphrase for key '/home/xf0r3m/.ssh/id_rsa':
To unlock root partition, and maybe others like swap, run `cryptroot-unlock`.


BusyBox v1.35.0 (Debian 1:1.35.0-4+b3) built-in shell (ash)
Enter 'help' for a list of built-in commands.

~ # cryptroot-unlock
Please unlock disk sda5_crypt:
cryptsetup: sda5_crypt set up successfully
~ # Connection to 172.29.141.62 closed by remote host.
Connection to 172.29.141.62 closed.
</pre>
        <p>
          Po zalogowaniu się zostanie zestawiona sesja powłoki BusyBox. Od
          samego systemu dostajemy podpowiedź:
          <code class="code-inline">To unlock root partition, and maybe others 
          like swap, run `cryptroot-unlock`.</code>, wpisujemy podane polecenie
          i wówczas zostaniemy zapytani o hasło do odblokowania partycji LUKS.
          Po prawidłowym podaniu hasło, połączenie zostanie zakończone a
          rozruch systemu serwera ruszy dalej.
        </p>
        <p>
          Ta metoda jest uniwersalna i może być stosowana nie zależnie od tego
          czy mamy port COM czy też nie.
        </p>
        <p>
          Źródła:<br />
          <ul>
            <li><a href="https://en.wikipedia.org/wiki/Dropbear_(software)">Strona na Wikipedii o Dropbear (implementacji SSH)</a></li>
            <li><a href="https://www.privex.io/articles/unlock-luks-remotely-ssh-dropbear/">Zdalne odblokowanie LUKS z rootfs podczas rozruchu przez SSH</a></li>
            <li><a href="https://www.cyberciti.biz/security/how-to-unlock-luks-using-dropbear-ssh-keys-remotely-in-linux/">Zdalne odblokowanie LUKS z rootfs podczas rozruchu przez SSH - nowsza wersja</a></li>
          </ul>
        </p>
        <p>
            ~xf0r3m
        </p>
    </div>
		<p class="footer">
			2024; COPYLEFT; ALL RIGHTS REVERSED;
		</p>
</body>
</html>
